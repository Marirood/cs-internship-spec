# راهنمای ثبت درخواست استثنا

## مقدمه
برنامه‌ی CS Internship با هدف ایجاد آمادگی در اینترن برای ورود به سازمان‌ها، شرکت‌ها و تیم‌های حرفه‌ای نرم‌افزار طراحی شده است. قوانین و فرایندهای این برنامه نه‌تنها نظم و چارچوب فعالیت‌ها را مشخص می‌کنند، بلکه به‌گونه‌ای تدوین شده‌اند که هر اینترن بتواند مهارت‌هایی را بیاموزد که در آینده‌ی کاری و در محیط‌های حرفه‌ای نرم‌افزاری به آن‌ها نیاز خواهد داشت. پایبندی به این قوانین، بخشی جدایی‌ناپذیر از مسیر یادگیری و رشد در این برنامه است.

با این حال، گاهی ممکن است شرایطی خاصی پیش بیاید که یک اینترن نتواند به‌طور کامل به یک قانون خاص پایبند باشد. برای چنین موقعیت‌هایی، فرایندی تحت عنوان «ثبت درخواست استثنا» در نظر گرفته شده است تا امکان بررسی شرایط ویژه فراهم شود.

## مخاطب
مخاطب این مستند اعضای برنامه هستند که ممکن است در شرایطی قرار بگیرند که احساس کنند قادر به رعایت یکی از قوانین برنامه نیستند و نیاز دارند درخواست استثنا ثبت کنند.

## معرفی موضوع
فرایند «ثبت درخواست استثنا» به اینترن‌ها امکان می‌دهد در شرایط خاص و ضروری، درخواست خود را برای مستثنی شدن از یک قانون یا قاعده‌ی مشخص مطرح کنند. این فرایند با هدف ایجاد تعادل میان حفظ چارچوب برنامه و توجه به شرایط فردی طراحی شده است. با این حال، باید در نظر داشت که ایجاد استثنا کار ساده‌ای نیست؛ زیرا ممکن است هزینه‌هایی برای برنامه به همراه داشته باشد یا فرصت تجربه و تقویت یک مهارت مهم را از اینترن سلب کند. از همین رو، تمامی درخواست‌ها تنها پس از بررسی دقیق منتورها و کوردینیتور برنامه پذیرفته یا رد خواهند شد.

در این مستند، جزئیات این فرایند همراه با دستورالعمل‌ها و محدودیت‌های آن تشریح می‌شود.

## شرح جزئیات
در برنامه‌ی CS Internship مجموعه‌ای از قوانین و فرایندها تعریف شده است که نه‌تنها چهارچوب کاری برنامه و نحوه‌ی انجام فعالیت‌ها را ساختارمند می‌کند، بلکه هرکدام از آن‌ها با هدف تقویت مهارت‌هایی طراحی شده‌اند که در آینده و در محیط‌های سازمانی، شرکت‌ها و تیم‌های نرم‌افزاری مورد نیاز خواهند بود.
هر اینترن پس از مصاحبه و پیش از ورود به برنامه، طی یک متن پایبندی خود را نسبت به تمامی قوانین اعلام می‌کند؛ بنابراین رعایت کامل قوانین برای همه‌ی اینترن‌ها الزامی است.

با این حال ممکن است شرایطی پیش بیاید که اینترن به هر دلیلی احساس کند قادر به رعایت یک قانون مشخص نیست و نیاز داشته باشد بررسی شود که آیا امکان ایجاد استثنا برای او وجود دارد یا خیر.
برای چنین مواردی فرایندی با عنوان «ثبت درخواست استثنا» در نظر گرفته شده است که اینترن می‌تواند از طریق آن درخواست خود را مطرح کند.

البته باید توجه داشت که ایجاد استثنا در برنامه کار ساده‌ای نیست. این کار معمولاً برای برنامه هزینه‌هایی ایجاد می‌کند یا ممکن است فرصت تجربه و تقویت یک مهارت مهم را از اینترن بگیرد. با این وجود، اگر اینترن نیاز دارد درخواست او بررسی شود، می‌تواند مراحل زیر را طی کند.

دستورالعمل ثبت درخواست استثنا
۱. ارسال درخواست به کوردینیتور  
در مرحله‌ی نخست، اینترن باید درخواست خود را با تمام جزئیاتی که لازم می‌داند، در گروه Coordination برای کوردینیتور خود ارسال کند.
در این مرحله بسیار مهم است که درخواست کاملاً شفاف، دقیق و همراه با توضیح علت باشد؛ زیرا تنها یک بار امکان ثبت درخواست استثنا وجود دارد و پس از ارسال، امکان افزودن توضیحات جدید یا بررسی مجدد فراهم نخواهد بود.

۲. بررسی درخواست توسط منتورها  
کوردینیتور درخواست را به منتورهای برنامه منتقل می‌کند و پس از بررسی، نتیجه به اینترن اطلاع داده می‌شود.

در صورت موافقت، موضوع به اینترن اعلام می‌شود و ممکن است انجام برخی اقدامات برای مدیریت استثنا به خود او محول شود.

در صورت عدم موافقت نیز نتیجه به‌صورت شفاف اعلام خواهد شد.

نکات مهم
هر درخواست استثنا به‌صورت مستقل بررسی می‌شود.
موافقت با درخواست یک فرد به‌معنای قابل‌تعمیم بودن آن برای دیگران نیست. ممکن است در شرایط مشابه با درخواست یک اینترن موافقت و با درخواست اینترن دیگر مخالفت شود.

دلایل مخالفت تنها در میان منتورها باقی می‌ماند و به اینترن منتقل نمی‌شود؛ تنها نتیجه‌ی نهایی (موافقت یا عدم موافقت) اعلام خواهد شد.

## آموزش‌دهنده‌ها
تمامی اعضای تیم منتوری، در هر سطحی، می‌توانند در انتقال محتوای این مستند نقش داشته باشند و در صورت نیاز، پرسش‌های خوانندگان را پاسخ دهند و ابهامات آنان را برطرف کنند.

## نحوه آموزش
روند آموزش به این صورت است که ابتدا آموزش‌گیرنده باید این مستند را به‌طور کامل مطالعه کند. سپس در یک جلسه آموزشی، پرسش‌های او پاسخ داده می‌شود تا ابهامات او برطرف گردد. در صورت نیاز، ابزارها و نرم‌افزارهای لازم نیز آموزش داده خواهند شد.

## واژه‌نامه
